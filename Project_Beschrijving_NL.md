# Showcase Climate Controller - Nederlandse Projectbeschrijving

## Vraag

Dit project ontwikkelt een automatisch klimaatcontrolesysteem voor vitrines dat temperatuur en luchtvochtigheid regelt via PID-controle, sensoren en actuatoren. De ESP32-S3 microcontroller werd gekozen omdat deze al bepaald was in het Casekeeper project, waardoor hergebruik van componenten en kennis mogelijk werd. De Casekeeper projectstructuur dient als basis met de intentie beide projecten te combineren.

## Aanpak

Het systeem gebruikt object-georiënteerde architectuur met een Device base class en DeviceRegistry singleton voor I2C-apparaatbeheer via multiplexer. Configuratie wordt opgeslagen in JSON-bestanden op SD-kaart (ClimateConfig.json, config.json) met SPIFFS fallback. De ClimateController leest periodiek sensorwaarden en stuurt via PID-output actuatoren aan: digitale uitgangen voor temperatuurcontrole en hysterese-logica voor luchtvochtigheidsregeling.

## Resultaat

Het resultaat is een volledig functioneel klimaatcontrolesysteem dat automatisch temperatuur en luchtvochtigheid in een vitrine kan regelen. De ClimateController is het hoofddoel van dit project en werkt volgens een geavanceerde regelstrategie die verschillende actuatoren intelligent aanstuurt. Voor temperatuurregeling gebruikt het systeem een geïntegreerde temperatuurcontroller die drie digitale inputs heeft voor modus-selectie (TemperatureEnable, TemperatureCool, TemperatureHeat) en waarvan het vermogen wordt geregeld met een analoog 0-5V signaal (TemperaturePower). De PID-algoritme berekent de benodigde output en bepaalt via de PCF8574 GPIO expander uitgangen welke modus actief moet zijn. De luchtvochtigheidsregeling gebeurt door middel van twee omgekeerd gemonteerde membranen die door de GPIO expander worden aangestuurd (Humidify, Dehumidify), waarbij slechts één membraan tegelijk kan worden ingeschakeld. Deze membranen werken volgens hysterese-logica: wanneer de luchtvochtigheid in de vitrine te hoog wordt, activeert het dehumidify membraan om vocht af te voeren, en wanneer deze te laag wordt, activeert het humidify membraan om vocht toe te voegen aan de lucht in de vitrine. Deze aanpak zorgt voor stabiele luchtvochtigheidscontrole zonder constante aan/uit-schakeling. Daarnaast regelt het systeem de luchtstroom via interior en exterior ventilatoren die eveneens door de GPIO expander worden aangestuurd (FanExterior, FanInterior). De interne ventilatoren verdelen de temperatuur-geregelde lucht door de vitrine, door circulatie via de interne radiator. De externe ventilatoren voeren de warme of koele lucht (afhankelijk van de modus) naar de buitenlucht af, door verse lucht door de externe radiator te blazen. De interne en externe temperatuur en luchtvochtigheid sensoren leveren continu nauwkeurige metingen, terwijl het multiplexer systeem zorgt voor betrouwbare I2C-communicatie tussen alle componenten.

## Validatie

Het systeem is gevalideerd door middel van testing van alle hardware componenten en verificatie van de PID-controle algorithmes met de mobiele testopstelling van het prototype. Debugging via de seriële monitor werd gebruikt om real-time systeemgedrag te monitoren en problemen op te sporen tijdens ontwikkeling en testing. De modulariteit is bevestigd door succesvolle integratie van de Casekeeper projectstructuur. Het systeem beschikt over automatische device discovery, EEPROM-gebaseerde (Electrically Erasable Programmable Read-Only Memory - niet-vluchtig geheugen) configuratieopslag, en MQTT communicatie (Message Queuing Telemetry Transport - lichtgewicht berichtenprotocol) voor remote monitoring.
